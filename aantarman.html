<h1>अंतर्मन</h1>
<p>
    <pre>              तुमच्या मनात काय आहे, तुम्हाला काय वाटतं, असे प्रश्न नेहमी विचारले जातात. तुम्हीही विचारत असाल. दुसऱ्याच्या मनात काय आहे, हे समजणे खूपच अवघड असते.
       जरी समोरची व्यक्ती त्याच्या मनातलं सांगत असली, तरीसुद्धा त्या व्यक्तीच्या मनात काय आहे,हे उमगणं तसं कठीणंच म्हणावं लागेल. तुमच्या स्वत:च्या मनात काय आहे, 
       हे तरी तुम्हाला छातीठोकपणे सांगता येईल का?बऱ्याचदा मनात आत कुठेतरी काहीतरी वेगळंच चाललेलं असतं आणि आपण बोलतो वेगळंच, हा तुमचाही अनुभव असेल. 
       आपल्या मनात नेमकं काय चाललं आहे, याचा तुम्ही कधी शोध घेता का? आपल्या मनात कोणते विचार आहेत, हे नक्की समजलं, तर ते का आहेत, 
       हे समजणं सोपं होईल.प्रत्येकाच्या मनात एक 'आतला आवाज' असतो.हा आतला आवाज धोक्याची सूचना देतो.
    </pre>  
    <p> <pre> तुम्ही तुमच्या मनातला हा आतला आवाज ऐकता का? त्या आवाजाशी बोलता का? बरेच लोक स्वत:शी बोलतात. याचे अनेक फायदे आहेत. सर्वांत महत्त्वाचा फायदा असा,
की आपल्या मनातल्या कल्पना,विचार हे आपल्याला अधिक स्पष्टपणे जाणवू लागतात. आपले विचार नेमके कसे आहेत, ते स्वत:ला समजते. 
तुम्ही प्रार्थना करता का? निदान तुमच्यावर आपत्ती आली, तर परमेश्वराला पाचारण करता का? बरेच लोक जेव्हा एकटे एकटे असतात, 
तेव्हा स्वत:शी बोलतात.आज करायच्या महत्त्वाच्या गोष्टींचे स्मरण स्वत:शी बोलून अनेक व्यक्ती करतात आणि हो, यात वेळसुद्धा छान जातो. 
आपले विचार केव्हा कसे असतात आणि केव्हा तसे नसतात,याचा शोधही त्या दृष्टीने मनोरंजक ठरेल.म्हणूनच कदाचित बऱ्याच लोकांना 
मोठ्याने वाचल्याशिवाय समाधान होत नाही. स्वत:शी मोठ्याने बोलणारी माणसं कदाचित जास्त प्रामाणिक व पारदशीर् म्हणावी लागतील.तुमच्या अंतर्मनात 
खरंतर प्रचंड ताकद आहे; पण त्याचा प्रत्यय तुम्ही जर मन:चक्षु उघडले तरच होईल. जीवन अधिक आनंदी,समाधानी करण्यासाठी जे काही आवश्यक आहे, 
अशी कधी न संपणारी सोन्याची खाण म्हणजेच अंतर्मन. आपल्यातील या सार्मथ्याची कल्पना बऱ्याच जणांना नसते;कारण ते निदीत अवस्थेत असतात. चुंबकीय शक्ती असलेला 
लोखंडाचा तुकडा ज्याप्रमाणे जवळजवळ त्याच्या वजनाच्या बारापट लोखंड उचलतो, त्याचप्रमाणे स्वत:च्या अंतर्मनाची ताकद माहित असलेली व्यक्ती नेहमी यशस्वी होते व जिकंते.
या उलट चुंबकीय शक्ती नसलेला तुकडा ज्याप्रमाणे एखादंपिससुद्धा उचलू शकत नाही, त्याचप्रमाणे अंतर्मनाचे सार्मथ्य माहित नसलेली व्यक्ती नेहमी भयभीत व शंकांनी ग्रासलेली असते.
म्हणूनच बाहेरील कोणत्याही शक्तीपेक्षा अंतर्मनाची शक्तहे कोणत्याही व्यक्तीसाठी मोठे भांडार आहे.फक्त ही शक्ती कशी वापरायची, ते समजायला हवे.
ही अंतर्मनाची शक्ती कोणते तरी प्रयत्न करून मिळवायची नसते, तर अंतर्मनाचे सार्मथ्य कधीही, कोठेही हवे तसे वापरायचे असते.जागतिक शास्त्रज्ञ, कलावंत, कवी, लेखक, 
गायक या सर्वांना त्यांच्या अंतर्मनाच्या सार्मथ्याचा साक्षात्कार झालेलाअसतो आणि यामुळेच या व्यक्ती महान गणल्या जातात. इंजिन रुममध्ये कॅप्टनच्या आज्ञा पाळण्यात येतात व याचमुळे बॉयलर्स, 
इतर यंत्रेही नियंत्रित केली जातात. इंजिन रूममध्ये काम करणाऱ्या व्यक्ती कॅप्टनशी कोणतीही हुज्जत घालत नाहीत.फक्त आज्ञापालन करतात. तुमचे बाह्यमन हे तुमच्या मनाचा कॅप्टन असते, 
तर अंतर्मन ही इंजिन रूममधील मंडळी.जेव्हा तुम्ही वारंवार स्वत:ला सांगता,की हे मला जमणार नाही, त्यावेळी तुमचे अंतर्मन कोणतीही वादावादी 
न करता ते मान्य करते; पण जेव्हा तुम्ही वारंवार म्हणता,मनापासून म्हणता, की मी हे करूनच दाखवीन, त्या वेळी तुम्ही अंतर्मनाच्या सार्मथ्यामुळे यशस्वी होता, हे नक्की!








</pre>  </p>
</p>